□安□□年□□□日 夜□许 天清明而无云

-----

是日，定罢，张目见月色携清风入户，辄起，自□□□□□而观彼来日。彼日去今，四十万日许。

□□□□□献书云：彼时多有大魄力者，以其精诚之志，合诸族而平吾土之纷扰，又建一邦，号□□□□□□。又以殊胜之神通力，名曰“□律□□”，依其品性，分六、七部而授于最胜者，以永护吾土。至此，纷扰多去。书赞曰“分久则必合，转圣轮而御天下”。

又云：彼时，有一大方士，长巫蛊之术。一日则展神通，召一晶石来，细磨之而现浑圆相、澄明若水面者。每百二十日许，此物敞一小口，观之，蒙蒙然，幽幽然，若雾若光。若于此时近之，则泯灭其中，通于无可知之所在。三日后，光雾散，小口亦不复得寻。方士喜，名之曰“□□□镜”，而献于当朝，立之于极堂皇之处。御者常于前而观之，时遣使节经其往彼不可知之地。使三日而后反，多携书卷并奇巧之物而归。然，虽余细察其图绘，其书卷奇物之名状，不得知也。

月华轻流，余欣欣然灭灯起，信步于中庭。地白而凉彻，若霜雪夜中潜降。抬首，见月轮当空，大喜。

有风北至，其寒沁髓，乃回。复燃灯草，展书阅之。

书文已变，年时咸去，惟余数字，云：青天朗朗，白日昭昭。密林深穴，犹晦无光。渊薮寂寥，观之凄凉。

余甚异之，乃细观其书文，其墨渐消，未几而复现云：八十万日后，于“□□□镜”之彼方，有名唤“艾斯瑟辟基金会”者，于彼世广搜神异之物，收之、匿之、志之、录之、格之，以期护其国土。适其治者会吾国之使节，与之商，欲于吾国分出。使节归而禀于当朝，当朝许之，谕曰：“今许汝等于吾土分出，汝等当秉始志，搜神怪难解之物，收之、匿之、志之、录之、格之，以护吾土。”。悉皆受而行之。

余录毕，其文又变，曰：于“艾斯瑟辟基金会”所志中，有志号一四零，类“开特”者。乃一史鉴也，述一邦之正史。其术甚详，然通览当世之书，无有该邦之纪、传、书、表得见。该邦精异术，活祭之风亦盛，其民颇尊先祖，又多崇武而好争战。其御者极擅巫魔之道，时食其民，寿数之广若深林叶数。虽与他邦之史无考，此邦之史犹作未了结状，而其所述之物多异象，而所记之事数变，不可知其真伪也。

方钞罢，文又忽变，云：吾土于未来世之御者，多有大寿数、大神通，多向善而持“□律□华”。然，神异诡怪之事犹在，虽有大神通，亦难制之。

余静思之，惟觉寒起，浃骨沦髓。无意续读之，遂寝。